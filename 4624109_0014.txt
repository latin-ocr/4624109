—5-

sules igitur fuerunt Trigintaviri3 qui enim fieri potuit ut reliquae Graeciae civitates eos agro-
rum finibus cedere iuberent, nisi exsulantes? Jam vero quod scripsit ς. 80. μηδ’ ἀποῦσι μὲν τοῖς
τριάκοντα ἐπιβουλεύετε, παρόντας δὀὶφῆτε· μηδὲ τῆς τύχης, ἦ τούτους παρέδωκε τῇ πόλει , κάκιον
ὑμῖν αὐτοῖς βοηθήσητε, Trigintaviros casu in Atheniensium manus venisse, id ab alio scriptore me-
moriae proditum vix credibile ducerem, ab hoc vero homine ineptissimum commentum. Et hoc
quidem loco suis ipsius telis conficiendus est. Verba enim: τῆς τύχης, ἢ τούτους παρέδωκε τῇ
πόλει , et οἱ κακῶς πεπονθότες λαβόντες §. 35. et §. 85. aut nullo sensu dicta sunt aut hoc: Tri·
gintaviros exsules ab Atheniensibus captos et captivos Athenas abductos esse. Quod si factum,
quis credat Lysia accusatore opus fuisse ut in ius vocarentur, eosque non alius criminis quam caedis
Polemarchi reos actos fuisse? Pariter incredibile Trigintaviros exsules gregatim Graeciae insulas
et urbes oberrasse et a civibus traditos in Atheniensium potestatem venisse omnes, Sed si capti et
in vincula coniecti fuerunt, accusati vadimonium deserere non potuerunt, et in iudicio causa iis
oranda fuit. Sed audaciae eorum tribuit Orator §. 84. quod Eratosthenes οὐχ ἑτέρων ὄντων τῶν
δικαστῶν, ἀλλ’ αὐτῶν τῶν κακῶς πεπονθότων, ἣκει ἀπολογησόμενος πρὸς αὐτούς τούς μάρτυρας
τῆς ἑαυτοῦ πονηρίας et §. 85. de omnibus Trigintaviris scribit: οὔτ’ ἂν νῦν ἐπεχείρησαν ἐλθεῖν,
μὴ ὑπὸ τῶν αὐτῶν οἰόμενοι σωθήσεσθαι. Ubi, ni fallor, parum Graece dictum ἐπεχείρησαν pro
ἐτόλμησαν. Rei haud dubie, si fieri potuisset, suga sihi consuluissent. Neque sponte Athenas eos
rediisse verosimile , nisi conversione rerum facta , quae Athenis sacta non est. Sed fac haec omnia
non pro re conficta esse: bona tamen Trigintavirorum , tunc quum reditu in urbem prohiberentur,
publicata esse certum videtur. Sed scriptum est huius orationis §. 83. εἷ τὰ χρήματα τὰ φανερά
δημεύσετε, καλῶς ἂν ἔχοι τῇ πόλει. Hortatur igitur Rhetor iudices ut nunc demum bonorum pu-
blicandorum poenam irrogent, quod haud dubie pridem factum erat.

Haec de Trigintaviris in universum3 videamus de uno Eratosthene. inaudita quaedam de eo narrantur
§. 54: urbis cives Eratosthenem et Phidonem urbe non expulisse ipsumque Phidonem fuisse in Decemviris,
qui Trigintaviris suffecti sunt. Notandum quidem omnes scriptores summo tradere consensu, omnes Tri-
gintaviros ab iis qui urbem tenebant expulsos Eleusinem concessisse et parum verosimile esse , unum ex
Trigintaviri3‚ caeteris urbe pulsis, non eiectum esse veniamque meruisse, alterum etiam Decemvi-
rum creatum esse. Sed haec falsa esse demonstrare nequeo; eum vero, cuius inania somnia discutio,
haec de Eratosthene finxisse existimo , quo opportunius in Decemviros declamitare posset3 memoria vero
lapsum Phidoni tribuisse quae fuerunt Rhinonis, principis Decemvirorum. Sed non reputavit suae
causae ipsum se hac ratione nocere. Ambo enim , et Phido et Eratosthenes, principes sacti factionis
τῶν ἐξ ἄστεος, foederis lege salvi erant adeoque a Lysia hac quidem oratione utenti accusari uon
potuerunt. Archini enim rogatu lex perlata erat, ut, si quis discordiarum oblivione sempiterna de-
lendarum memoriam renovasset, reus prior causam ageret eaque uti posset exceptione, de qua
Iso'cr. in Gallim. c. Ι. De qua nihil quicquam in hac oratione legitur. In fine adiiciam Lysiae,
qui fertur, ‘verba in Orat. iu Theomn. §. 31. μόνος , ἐπειδὴ τάχιστα ἐδοκιμάσθην, ἐπεξῆλθον τοῖς
τριάκοντα ἐν Ἀρείῳ πάγῳ. Haec si scripsit Lysias, uuum illum ignotum hominem Triginuviroe
in iudicio persecutum esse, ipse nos docet se orationem in eos non habuisse. Sed non scripsit,
quaternis enim locis citatis subdit Harpocratio: εἴ γνήσιος ό λόγος (1).

 

(1) Nullum dubium quin oratio sit spuria· Scriptum est §- 4. patrem accusatoris e Trigintaviris e medio subt-tun

fir„

